---
title: A w Bahrajnie brakuje worków na śmieci 
layout: post
---

A konkretniej w Prowincji Północnej, gdzie działa sieć automatów dystrybuujących worki. Zamiast z nich korzystać, ludzie [udają się](https://www.newsofbahrain.com/bahrain/103069.html) po ten ważny towar do urzędów miejskich. Oczywiście mogą je też kupić w sklepach. 

Rada Regionalna Prownicji Północnej otrzymuje w tej sprawie zażalenia od trzech tygodni, ale problem miał pojawić się już w trakcie pandemii COViD-19. Wśród radnych pojawiły się również głosy krytyki wobec używania dystrybutorów, które regularnie się psują. Wzywają do przygotowania rezerwy worków w ramach długo-terminowego rozwiązania problemu. 

Problem zdaje się dotyczyć jednej części kraju, choć maszyny działają w całym Bahrajnie. W tym tygodniu [postawiono](https://www.newsofbahrain.com/bahrain/103059.html) nowych 20 w całym kraju. 

By otrzymać zestaw należnych worków, należy przy dystrybutorze podać numer konta EWA (państwowy Zarząd Wody i Energii). W trakcie dochodzi czasem do różnych błędów - dla przykładu, system zanotował odbiór, choć petent nic nie dostał. 

System dystrybucji worków na śmieci działa od 2021. Powstał w trakcie pandemii, _prawdopodobnie_** w celu ograniczenia ryzyka zakażenia. Problemy z dostępnością towaru [nękały](https://alwatannews.net/Bahrain/article/914118/%D8%A7%D9%84%D8%A8%D9%84%D8%AF%D9%8A%D8%A7%D8%AA-%D8%AA%D8%B1%D9%83%D9%8A%D8%A8-%D8%A3%D8%AC%D9%87%D8%B2%D8%A9-%D8%A3%D9%83%D9%8A%D8%A7%D8%B3-%D8%A7%D9%84%D9%82%D9%85%D8%A7%D9%85%D8%A9-%D8%A8%D8%A7%D9%84%D9%85%D8%AD%D8%A7%D9%81%D8%B8%D8%A7%D8%AA-%D8%A8%D8%A7%D9%84%D8%B1%D8%A8%D8%B9-%D8%A7%D9%84%D8%A3%D9%88%D9%842021-%D9%88%D8%A7%D9%84%D8%A7%D8%B3%D8%AA%D9%84%D8%A7%D9%85-%D8%B9%D9%86-3-%D8%A3%D8%B4%D9%87%D8%B1) program już na samym początku, więc za jednym razem można było odebrać jedynie 3 worki.

----
** zasadniczo nigdzie nie znalazłem informacji dlaczego rozpoczęto państwową dystrybucję worków na śmieci (i dlaczego akurat worków). Są dostępne w każdym supermarkecie i sklepiku osiedlowym, które przecież nie przestały istnieć w czasie koronawirusa. Jedna rolka kilkunastu worków kosztuje poniżej 10 zł. 

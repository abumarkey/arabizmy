---
layout: post
title: 4300 lat Fortu Bahrajn
---

Fort Bahrajn (قلعة البحرين) to jeden z najstarszych budynków w Bahrajnie. Powstał 2300 lat przed naszą erą i był stolicą oraz głównym portem morskim cywilizacji Dilmunu. Cywilizacja ta, w wersji z Eposu o Gilgameszu, [stanowiła](https://archive.org/details/sumerianstheirhi00samu/page/148/mode/) prawdopodobnie inspirację dla historii o ogrodzie Eden. Fortyfikacje były wykorzystywane również przez [Kasytów](https://pl.wikipedia.org/wiki/Kasyci), Greków i Portugalczyków jako siedziba w trakcie okupacji Bahrajnu. Ci ostatni opuścili Bahrajn w XVI wieku, gdy władzę przejęło imperium perskie.  

Fort jest wyjątkowym miejscem na mapie Bliskiego Wschodu. Jak podaje [UNESCO](https://whc.unesco.org/en/list/1192), był on zamieszkały nieprzerwanie przez 4500 lat. Dzięki położeniu w centralnej Zatoce Perskiej, port przy Forcie Bahrajn stał się kluczowym elementem antycznego szlaku handlowego między Mezopotamią a Doliną Indusu, a od III do XVI wieku n.e., również między Morzem Śródziemnym a Chinami. 

Kompleks dzieli się na dwie strefy. Starsza, położona bliżej morza, to oryginalny fort z III tysiąclecia p.n.e. Nowsze zabudowania znajdują na niewielkim wzniesieniu i wg. UNESCO powstały w XVI wieku. Zalesione tereny znajdujące się wokół zabudowań uchowały się w prawie niezmienionej formie od czasów starożytnych. 

Pozostałości wykopane przez archeologów wskazują, że część kompleksu stanowił pałac dla dygnitarzy. Świadczą o tym przede wszystkim ślady dużej sali dla gości podobnej do tych znanych z mezopotamskich pałaców oraz rozbudowany system toalet. Na jego terenie znajdował się również teren przeznaczony na pochówki i świątynia. 

Na terenie Fortu Bahrajn pozostały również ślady wielokulturowego społeczeństwa. Nie zachowały się ślady lokalnego języka pisanego, archeologowie odkryli natomiast inskrypcje w języku greckim, akadyjskim, aramejskim oraz południowoarabskim. Pozostawione materiały oraz tereny zielone wskazują, że społeczność mieszkająca na tym terenie zajmowała się głównie rolnictwem, w tym produkcją miodu daktylowego. Madbasa, gdzie produkowano ten słodzik, znajduje się w starszej części kompleksu. 

[Fort Bahrajn](https://goo.gl/maps/HW5eCP674tvhhtyP8) jest dostępny dla zwiedzających. W 2005 roku został wpisany na Listę Światowego Dziedzictwa UNESCO. Obok znajduje się Muzeum Fortu Bahrajn, otwarte w 2008, oraz kawiarnia z widokiem na morze. Poniższe zdjęcia pochodzą z mojego własnego archiwum :) 

![](https://i.postimg.cc/SxzF3hLZ/20230113-153728977-i-OS.jpg)
![](https://i.postimg.cc/vHTd794w/20230113-153729247-i-OS.jpg)
![](https://i.postimg.cc/D0j3kfYN/20230113-153729494-i-OS.jpg)
![](https://i.postimg.cc/6Qrs6fmn/20230113-153730086-i-OS.jpg)
![](https://i.postimg.cc/0NRRqBc9/20230113-153730690-i-OS.jpg)
![](https://i.postimg.cc/CxZS0D0s/20230113-153730966-i-OS.jpg)
![](https://i.postimg.cc/9QHhj6n6/20211230-111535828-i-OS.jpg)
![](https://i.postimg.cc/ncgL9Sw2/20120204-145224000-i-OS.jpg)
![](https://i.postimg.cc/WbkvCNXm/20120204-145350000-i-OS.jpg)
![](https://i.postimg.cc/cL7N1Dqr/20210313-113408769-i-OS.jpg)

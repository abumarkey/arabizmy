---
layout: page
title: książki
permalink: /ksiazki/
---

Uwielbiam czytać - wiele rzeczy. Na poniższej stronie prezentuję dobre książki dotyczące Bliskiego Wschodu i Afryki Północnej. Część czytałem w ramach pisania pracy licencjackiej, ale wiele z nich to lektury, które zajęły mi wolny czas. Kolejność jest przypadkowa, a listę aktualizuję o kolejne pozycje. 

### The Siege of Mecca - Yaroslav Trofimov 

Znakomita książka ukraińskiego [dziennikarza Wall Street Journal](https://www.wsj.com/news/author/yaroslav-trofimov), przedstawiająca historię ataku ekstremistów saudyjskich na kompleks świątynny w Mekce, jednego z najświętszych miejsc Islamu i oczka w głowie saudyjskiego państwa. [goodreads](https://www.goodreads.com/book/show/7025404-the-siege-of-mecca)

### The History of The United Arab Emirates - John A. Shoup

Pozycja amerykańskiego [arabisty](http://www.aui.ma/shss-names/facultybios/John%20A%20Shoup.html), przedstawiająca w przystępny sposób historię Zjednoczonych Emiratów Arabskich. Książka rozpoczyna się od czasów Magan i Dilmunu (starożytność), przez czasy proroka Mahometa, wieki średnie aż do współczesności (Oman Traktatowy i ZEA). [goodreads](https://www.goodreads.com/book/show/55260311-the-history-of-the-united-arab-emirates)

### From Trucial States to United Arab Emirates - Frauke Heard-Bey

Książka niemieckiej [historyk](http://www.fraukeheardbey.com/) skupia się na mechanizmach ekonomicznych i politycznych Zjednoczonych Emiratów Arabskich, rozpoczynając od czasów Omanu Traktatowego, kończąc na wczesnych latach niepodległości. [goodreads](https://www.goodreads.com/book/show/5732817-from-trucial-states-to-united-arab-emirates)

### Being Young, Male and Saudi - Mark C. Thompson

Fascynujące dzieło brytyjskiego [badacza](https://kfcris.com/en/researcher/21) o młodych mężczyznach w Arabii Saudyjskiej. Marc Thompson w przystępny sposób wyjaśnia problematykę współczesnej tożsamości wśród Saudyjczyków, oraz sposób w jaki państwo saudyjskie próbuje wpływać nań. [cambridge](https://www.cambridge.org/core/books/being-young-male-and-saudi/3860933F83E7D80A3DD7C33631DE332E)

### History of Arab Peoples - Albert Hourani

Obszerna publikacja libańskiego [historyka](https://mesana.org/awards/category/albert-hourani-book-award/albert-hourani-biographical-sketch). W naprawdę wyczerpujący sposób (edycja z 2013 ma ok. 600 stron!) przedstawia historię całego regionu MENA, nadając zarówno kontekst do czasów proroka Mahometa, aż do drugiej połowy XX wieku. [goodread](https://www.goodreads.com/book/show/854790.A_History_of_the_Arab_Peoples)
 

[lubimyczytać](https://lubimyczytac.pl/ksiazka/4821335/wyniosle-wieze-al-kaida-i-atak-na-ameryke)

## J. arabski 

Od początku licencjatu (2019) uczę się j. arabskiego. W międzyczasie korzystałem z szeregu różnych podręczników różnej jakości. Poniżej przedstawiam te, które faktycznie pomagają mi w opanowaniu tego fascynującego języka. Kolejność, również i tu, jest przypadkowa. 

### Arabic Verb Tenses - Jane Wightwick, Mahmoud Gaafar

Podręcznik do gramatyki skupiający się na wszelkich odmianach czasowników arabskich. Książka rozpoczyna się wytłumaczeniem podstawowych zagadnień gramatycznych, takich jak rdzenie, struktura zdań oraz czasowniki "mieć" i "być", po czym przechodzi do klas czasownikowych. Praca przechodzi na koniec do kwestii trybów, takich jak rozkazujący, łączący i bierny. [amazon](https://www.amazon.co.uk/Arabic-Tenses-Practice-Makes-Perfect/dp/0071756361)

### Intermediate Arabic for Dummies - Keith Massey

Tytuł odnosi się wszak do poziomu średniozaawansowanego, natomiast poświęca kilkanaście stron na alfabet, liczebniki oraz podstawowe zagadnienia dotyczące czasowników i rzeczowników, takich jak odmiana w czasie przeszłym, teraźniejszym i przyszłym. Dopiero potem przechodzi do poważniejszych zagadnień, jak liczba mnoga nieregularna, czasowniki nieregularne i partykuły. [amazon](https://www.amazon.co.uk/Intermediate-Arabic-Dummies-Keith-Massey/dp/0470373377)

### Arabic Learning Resources 

Anonimowy student arabskiego z USA zebrał materiały do nauki języka oraz umieścił je na prostej, minimalistycznej stronie. Na stronie znajdują się zasoby dotyczące gramatyki, a ja osobiście używam obszernej [listy](https://arabic.desert-sky.net/vocab.html) słownictwa, które autor podzielił tematycznie. Ten sposób pozwala na łatwiejsze przyswojenie słownictwa dot. wielu zagadnień, od podstawowych zwrotów, do geografii, mediów i polityki oraz technologii i pracy. [Arabic learning resources](https://arabic.desert-sky.net/index.html)
